Lorem ipsum er opprinnelig et lettere redigert utdrag fra De finibus bonorum et malorum (Om det høyeste mål for godt og ondt) av Cicero. Opprinnelig begynte avsnittet: Neque porro quisquam est qui dolorem ipsum quia dolor sit amet, consectetur, adipisci velit ("Ingen liker smerte for smertens skyld, eller søker den og ønsker den, bare fordi den er smerte").
Lorem ipsum brukes som fylltekst i grafisk design og sideombrekking for å demonstrere det grafiske utseende før den endelige teksten er klargjort. Denne bruken betegnes som greeking.
Lipsum er også hyppig benyttet for å demonstrere skriftsnitt innen typografien. Siden betydningen av teksten er uforståelig for de fleste, egner den seg godt, fordi man har påvist at man blir påvirket av innholdet i teksten når man skal se på skriftsnitt eller design. Samtidig gir den en mer naturlig fordeling av ordlengder og tegnbruk enn dersom man fyller avsnittene med svada-tekst.